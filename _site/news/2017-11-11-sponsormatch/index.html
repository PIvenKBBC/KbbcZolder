<p>Beste sponsor</p>
<p>Onze 7 seniors- en 13 jeugdploegen hebben ondertussen al heel wat wedstrijden gespeeld en het wordt dus hoog tijd om onze sponsors te bedanken voor hun jaarlijkse financiële steun. Zonder uw financiële inbreng zou Basket Lummen geen 200 spelers wekelijks hun dierbare hobby kunnen laten beoefenen.</p>
<p>Om onze dank nog eens extra in de verf te zetten, nodigen we U en Uw partner dan ook van harte uit op onze sponsorwedstrijd op zaterdag 11 november 2017.</p>
<p>Die dag proberen onze dames B om 18.15 uur hun moeilijke seizoensstart door vele kwetsuren wat kleur te geven met een overwinning op Notre Dame Leuven. Om 20.30 uur verdedigen onze dames A hun autoritaire koppositie in de rangschikking tegen de verre bezoekers uit Ieper.
Het beloven dus weer twee spannende en sfeervolle wedstrijden te worden.</p>
<p>We verwachten u dan vanaf 18.15 uur voor de wedstrijd van de dames B.
Na hun wedstrijd om 19.30 uur kunt u genieten van een kaas- en wijnbuffet, en vanaf 20.30 uur kunt u de wedstrijd van de dames A volgen.</p>
<p>Om alles vlot te kunnen organiseren, vragen we u wel uw aanwezigheid te bevestigen door een mailtje naar <a href="mailto://dereze.els@telenet.be">dereze.els@telenet.be</a> en dit voor woensdag 8 november.</p>
<p>We rekenen op uw aanwezigheid!</p>
<p>Namens het bestuur van Basket Lummen</p>
<p>PS : Hou nu ook al zaterdag 13 januari vrij want dan houden we onze nieuwjaarsreceptie voor alle sponsors en vrijwilligers met de wedstrijd van de heren A tegen Hades en de dames C tegen Overpelt.</p>

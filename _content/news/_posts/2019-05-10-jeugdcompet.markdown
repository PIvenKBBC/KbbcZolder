---
layout: post
title:  "Vanaf seizoen 2019-2020 gaat de jeugdcompetitie er anders uitzien"
date:   2018-07-29 09:00:00
excerpt: 
permalink: /news/2019-05-10-jeugdcompet/
---

Vanaf het seizoen 2019-2020 gaat de jeugdcompetitie er anders uitzien.

Doel is een evenwichtigere competitie bij de jeugd en een goed gevulde kalender, zodat jonge spelers optimale leerkansen krijgen op het terrein. Dit zowel op het hoogste niveau, als alle niveaus eronder. Verder wil basketbal.vlaanderen op deze manier de clubs ook aanzetten tot een meer professionelere jeugdwerking en actieve recrutering.

### Wat betekent dit praktisch?

Deze wijziging zal vooral impact hebben op de leeftijden U14 tot U21, waar de landelijke en provinciale competities gaan verdwijnen. 

In plaats daarvan komen er 5 nieuwe niveaus in de competitie, waar in niveau 1 de absolute top, die het over heel vlaanderen tegen elkaar gaan uitvechten, en niveau 5, dat eerder recreatief basketbal 'in de buurt' toestaat, met nog 3 niveaus daar tussen in. 

Hoe lager het niveau, hoe kleiner de radius. Er wordt geen rekening meer gehouden met de provincies. Voor onze ploegen kan dit betekenen dat we een wedstrijd zullen spelen in het oosten van Vlaams-Brabant en zuiden van de provincie Antwerpen.

## Jongens:
Niveau 1: ploegen die in heel Vlaanderen spelen.
Niveau 2: ploegen die in een radius van 80 km spelen.
Niveau 3: ploegen die in een radius van 60 km spelen.
Niveau 4: ploegen die in een radius van 40 km spelen.
Niveau 5: recreatieve competitievormen.


## Meisjes:
Niveau 1: ploegen die in heel Vlaanderen spelen.
Niveau 2: ploegen die in een radius van 80 km spelen.
Niveau 3: ploegen die in een radius van 60 km spelen.


De plaatsen op niveau 1 & 2 zijn beperkt. Om aanspraak te maken op een positie binnen deze niveaus moeten ploegen punten verdienen. Deze telling is gebaseerd op een complex punten systeem waar volgende factoren een rol in spelen. Maar het zijn vooral de resultaten van onze ploegen die bepalend zijn.

### Ook de bekercompetitie ziet er anders uit : Eén bekerteam én uniforme regels

Elke club mag maar 1 bekerteam per bekercompetitie/niveau afvaardigen en wordt het aantal teams dat mag deelnemen aan de Beker van Vlaanderen ook beperkt. De teams die zich kwalificeren voor de Beker van Vlaanderen zullen niet mogen deelnemen aan de provinciale bekercompetitie.


Meer details hierover vind je in de officiele aankodiging van de [hervorming jeugdcompetitie](https://www.basketbal.vlaanderen/blog-meer/detail/de-hervorming-van-de-jeugdcompetitie-uitgelegd).

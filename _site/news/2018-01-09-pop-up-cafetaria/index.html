<p>Zoals jullie al gemerkt hebben wordt er hard gewerkt aan de vernieuwing van het zwembad, verbonden aan onze sporthal.
De komende 8 weken worden ook de kleedkamers grondig aangepakt. Tijdens die periode is het caf√©taria ook tijdelijk gesloten.</p>
<p>Wij willen spelers en supporters de mogelijkheid geven om toch wat te kunnen drinken. Daarom is het Basket Lummen pop-up cafetaria in het leven geroepen - zo dragen we ook ons steentje bij aan de pop-up hype!</p>
<p>In samenwerking met de dames volleybalclub Tamera Lummen zal vanaf zaterdag 13 januari aanstaande het pop-up cafetaria geopend worden.
Het pop-up cafetaria bevindt zich boven het balkon van de sporthal. Het aanbod zal beperkt zijn, de prijzen afgerond en democratisch en de opbrengsten zijn voor onze jeugdwerking.</p>
<p>Is het altijd je droom geweest om een professionele barman of barvrouw te zijn: grijp dan nu je kans en geef je op om als vrijwilliger een keer te komen helpen. Alle drank zal in flesjes geserveerd worden.</p>
<p>Hieronder vinden jullie de voorlopige planning. Mocht je ergens een periode voor jouw rekening willen nemen (de oudere jeugdspelers zijn ook van harte welkom!), mail dan even naar <a href="mailto://stefancoenen@skynet.be">stefancoenen@skynet.be</a> wanneer je kan.</p>
<p>We weten dat onze vaste helpers meestal ook al de tafel doen tijdens de wedstrijden, dus het zou zeer fijn zijn mochten we andere ouders, spelers en supporters bereid vinden om bij te springen.</p>
<p>En vanop het balkon hoeft u ook niets te missen van de wedstrijden die bezig zijn!</p>
<p>Alvast van harte bedankt.</p>
<p>Datums pop-up cafetaria:</p>
<ul>
<li>Zaterdag 13/1 12h00-15h00, 15h00-18h00, 18h00-21h00, 21h00-23h00</li>
<li>Zondag 14/1 12h00-15h00, 15h00-18h00, 18h00-21h00</li>
<li>Zaterdag 20/1 12h00-15h00, 15h00-18h00, 18h00-21h00</li>
<li>Zondag 21/1 12h00-15h00, 15h00-18h00, 18h00-21h00</li>
<li>Zaterdag 27/1 17h00-20h00, 20h00-23h00</li>
<li>Zaterdag 3/2 15h00-18h00, 18h00-21h00, 21h00-23h00</li>
<li>Zondag 4/2 12h00-15h00, 15h00-18h00, 18h00-21h00</li>
<li>Dinsdag 6/2 19h30-23h00</li>
<li>Zaterdag 10/02 11h00-14h00</li>
<li>Zondag 11/2 10h00-13h00, 13h00-16h00, 16h00-19h00</li>
<li>Zaterdag 17/2 09h00-12h00, 12h00-15h00, 15h00-18h00, 18h00-21h00, 21h00-23h00</li>
</ul>

<p>Op 22 december 2017 staat onze club in de spotlights bij Hubo Limburg United!</p>
<p>Aan het begin van de wedstrijd mogen dan 12 van onze jongste spelertjes (6 tot 12 jaar) in tenue mee de arena betreden samen met de spelers van Hubo Limburg United. Ze krijgen hun eigen kleedkamer en er worden foto's gemaakt, zoals echte basketsterren.</p>
<p>Maar het is niet alleen feest voor onze kleinsten, we kunnen allemaal aan verlaagd tarief de wedstrijd bijwonen! Iedereen van onze club onder de 12 jaar mag de wedstrijd gratis bijwonen, voor iedereen vanaf 12 jaar wordt de inkom beperkt tot 5 Euro in plaats van de gebruikelijke 15 Euro.</p>
<h3>Tegen wie spelen ze?</h3>
<p>Op 22 december wordt er gestreden tegen Basic Fit Brussels, een rechtstreekse concurrent in de strijd om een playoff spot. Het belooft dus een spannende wedstrijd te worden. De mannen van Limburg United hebben nog iets recht te zetten, ze kunnen dus alle steun gebruiken! De wedstrijd begint om 20u30.</p>
<h3>Hoe kan ik deelnemen?</h3>
<p>Schrijf je in op onderstaande formulier en geef aan met hoeveel personen je komt, inclusief jezelf. Het geld neem je gepast mee op de wedstrijd dag, er zal iemand van de club aan de inkom staan met de bestelde tickets.</p>
<div data-promotionid="limutd-20171222" data-title="Schrijf je in" data-buttontext="Inschrijven"></div>
